# Задачи
## Брой инверсии
Напишете програма, която прочита масив от цели числа от стандартния вход и изкарва броя инверсии в масива.

**Пример:**

Вход:

    6, 3, 2, 8

Изход:

    3

Обяснение:

Инверсиите са {6, 3}, {6, 2} и {3, 2}.

## Квадрати без повтарящи се цифри
Напишете програма, която по подадено число n намира всички естествени числа до n, чийто квадрат няма повтарящи се цифри, и изкарва числата и техните крадрати.

## Нарцистично число
Едно число е нарцистично, когато сумата от цифрите на числото, всяка от която е повдигната на степен броя на цифрите на числото, дава самото число
Напишете програма, която прочита цяло число от стандартния вход и намира дали то е нарцистично.

**Пример:**

Вход:

    1634

Изход:

    Yes

Обяснение:

Броя цифри на числото е 4. 1^4 + 6^4 + 3^4 + 4^4 = 1634

## Сума на степени на двойката в интервал
Напишете функция, която по подаден интервал `[a, b]`, Където `a` и `b` са естествени числа, намира сумата на всички числа в интервала, които са степени на двойката.

## Вмъкване в сортиран масив
Напишете програма, която приема сортиран масив с N елемента и число К и вмъква числото K в масива, така че той да остане сортиран.

## Махане на първо изречение
Напишете функция, която по подаден символен низ, съдържащ малки и главни латински букви, и препинателни знаци премахва първото изречение в низа.

## Ooga booga case
Напишете функция, която приема символен низ и променя буквите в него така, че да се редуват главни и малки букви, започвайки с малка.

**Пример:**

Вход:

    Hello, World!

Изход:

    hElLo, WoRlD!

## Скоби
По даден низ от отварящи и затварящи скоби определете дали това е валидна комбинация, т.е. дали всяка затваряща си има отваряща и дали затваряща скоба не идва преди отваряща.


**Примери:**

Вход:

    ()(())

Изход:

    True

Вход:

    ()())(

Изход:

    False


## Брой символи
От клавиатурата се въвежда символен низ, съдържащ малки и главни латински букви, препинателни знаци, числа.
След това се въвежда поредица от символи - малки или главни латински букви или нула.
При въвеждане на буква програмата трябва да изкарва броя срещания на буквата в низа.
При въвеждане на 0 програмата да спира.
