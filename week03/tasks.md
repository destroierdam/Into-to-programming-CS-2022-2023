# Задачи

## Триъгълник

По дадени три цели числа определете дали съществува триъгълник с такива страни.

**Пример**

Вход: 3 4 5

Изход: YES

## Калкулатор за преобразуване на температура

Преминаването от Фаренхайт към Целзий се извършва като извадите 32, умножите по 5 и разделите на 9.

Напишете програма, която по въведени градуси по Фаренхайт да изведе на екрана градусите по Целзии.

**Примери** (примерните изходи са закръглени до втория знак)

Вход

0

Изход

Celsius: -17.78

Вход

40

Изход

Celsius: 4.44

Напишете друга програма, която по въведени градуси по Фаренхайт да изведе на екрана градусите по Целзий.

Обединете двете програми, като на вход прочитате каква мерна единица въвеждате.

## Полагане на плочки

В една сграда с под с размери n х m трябва да се положат плочки с размер a х a. Позволено е плочките да покриват повече от площта на пода.

По дадени n, m и а определете минималния брой плочки, който е нужен.

Вход: 6 6 4

Изход: 4

## Точка и окръжност 

По подадени координати (x, y) на точка, проверете дали тя лежи в кръг с радиус r и начална точка (0,0). Нека x и y са цели числа.

Вход: 2 1 6

Изход: Yes

Вход: 10 12 6

Изход: No

Изход: YES

## Пулове

Имаме n броя пулове. Можем ли да ги поставим всичките по ръбовете на квадратна дъска, разграфена на квадратчета, с някакъв размер? Например, ако имаме 4 пула, можем да ги поставим на дъска 2 х 2, но ако имаме 10 пула, не можем да ги поставим на какъвто и да е размер дъска.

По дадени n броя пулове определете дали съществува дъска с някакъв размер, на чийто ръбове могат да бъдат сложени точно n броя пулове.

**Примери**

Вход: 20

Изход: YES

Вход: 13

Изход: NO

## Линейно уравение

Дадени са коефициентите a и b на едно линейно уравнение ax + b = 0. Изведете решението, ако има единствено такова, NO ако няма решение, и INF, ако има безброй много решения. Работим единствено с цели числа.

**Пример**

Вход: 1 1

Изход: -1

Вход: 6 -2

Изход: NO

## Високосна година

По дадена година проверете дали тя е високосна.

**Примери**

Вход: 2007

Изход: NO

Вход: 2000

## Месец

По дадено число от 1 до 12 изведете съответния му месец.

**Пример**

Вход: 2

Изход: February


## Дни от месеци

По даден месец и година изведете броя дни от месеца.

**Примери**

Вход: 12 2014

Изход: 31

Вход: 2 2016

Изход: 29

## Знак на число (signx)
##### https://informatics.msk.ru/mod/statements/view3.php?id=276&chapterid=2959#1
В математиката, функцията sign(x) се определя така:

sign(x) = 1, при x > 0

sign(x) = -1, при x < 0

sign(x) = 0, при x == 0

Напишете програма, която при дадено x, извежда стойността на sign(x).

## Шоколад (chocolate)
##### https://informatics.msk.ru/mod/statements/view3.php?id=276&chapterid=258#1

Имаме шоколад с размер n x m квадратни блокчета. Интересува ни дали можем да отчупим от шоколада k блокчета с едно разчупване по права линия.

По въведени n, m и k определете дали това може да се случи.

**Примери**

Вход: 3 2 4

Изход: YES

Вход: 3 2 1

Изход: NO


## Трайчо няма памет
##### https://arena.maycamp.com/practice/open_contest?contest_id=180

Трайчо е запълнил твърдия диск на своя компютър с игри. Но той иска да запише
на компютъра и любимата си песен. Сега трябва да провери има ли място на твърдия
диск да се помести музикалната композиция, която е дълга n минути и m секунди, ако
свободното дисково пространство е k MB, а за запис на една секунда звук са
необходими 16 KB.

Помогнете на Трайчо като напишете програма, която отпечатва
YES, ако може да се помести песента или NO, ако не може. В случай, че песента не се
събира на свободното пространство, да отпечатва колко KB не достигат.

Приемаме, че 1 MB == 1024 KB.

**Вход**

От първия ред се въвеждат стойностите на числата n, m и k, разделени с по един интервал.

**Изход**

На един ред програмата трябва да изведе YES, ако на твърдия диск има място за песента,
или NO, ако няма място. В този случай на втория ред програмата трябва да изведе едно число – броя на KB,
които не достигат.

**Примери**

Вход

4 23 22 

Изход 

YES 

Вход

36 5 6 

Изход

NO 

28496

## Трайчо боядисва осеви линии (roadLines)
##### Национална Олимпиада по Информатика Общински кръг 2008 Е1

Трайчо решил да спечели малко пари и да боядисва осеви линии. От фирмата му дали да боядиса n метра осева линия и му дали четка и кофа боя и ги поставили от където трябва да се боядисва. Трайчо решава, че първо ще боядиса един метър, ще се върне и ще потопи четката в боя, после ще отиде и ще боядиса още един метър, пак ще се върне да вземе боя и пак ще отиде да доядиса още един метър, и така докато боядиса n-тия метър и не се върне обратно до кофата с боя.

Намерете колко метра трябва да измине Трайчо, за да боядиса n-те метра осева линия.

**Вход**

На един ред се въвежда стойността на n.

**Изход**

На един ред програмата трябва да изведе дължината на изминатия от Трайчо път в метри.

**Примери**

Вход: 5

Изход: 30 

## Топ (Rook)
##### https://informatics.msk.ru/mod/statements/view3.php?id=276&chapterid=254#1
Имаме шахматна дъска и топ, който стои на n-ти ред и m-та колона. Имаме фигура, която стои на x-ти ред и y-та колона.

По въведени n, m, x и y - цели числа - определете дали топа бие фигурата.

**Примери**

Вход: 3 6 5 6

Изход: YES

Вход: 2 2 5 5

Изход: NO

## Офицер (bishop) *
##### https://informatics.msk.ru/mod/statements/view3.php?id=276&chapterid=255#1

Имаме шахматна дъска с офицер, стоящ на n-ти ред и на m-та колона. Определете дали бие полето, разположено на x-ти ред и y-та колона.

Вход: От клавиатурата се въвеждат 4 числа: n, m, x и y.

Изход: Да се изведе YES, ако бие полето, и NO, ако не го бие.

**Примери**

Вход: 1 1 5 5

Изход: YES

Вход: 3 2 2 2

Изход: NO

## Царица (queen) *
##### https://informatics.msk.ru/mod/statements/view3.php?id=276&chapterid=256#1

Имаме шахматна дъска със царица, стояща на n-ти ред и на m-та колона. Определете дали бие полето, разположено на x-ти ред и y-та колона.

Вход: От клавиатурата се въвеждат 4 числа: n, m, x и y.

Изход: Да се изведе YES, ако бие полето, и NO, ако не го бие.